Nissan GT-R R34 Skyline je sa mnogo pompe predstavljen na Salonu automobila u Tokiju 1998. godine, da bi proizvodnja startovala u prvom mesecu 1999. godine. Period montaže trajao je sve do avgusta 2002. godine, što znači da GT-R R34 nije imao naročito dugu karijeru.

U tom periodu iz Nissanove fabrike izašlo je tačno 11.578 primeraka ovog sportiste. To objašnjava zašto izvorni modeli koji su ostali bez uplitanja raznih tjunera dostižu bizarno visoke cene na javnim aukcijama.

Ostaje da se vidi kakva će biti krajnja sudbina Nissanove GT-R linije. Nedavno je japanska marka obelodanila da je aktuelni GT-R završio karijeru u Evropi, ali nisu se pojavile informacije o tome da li će biti naslednika… Po svemu sudeći, to bi mogao biti kraj za legendarnu GT-R familiju.

Đorđe Platiša 